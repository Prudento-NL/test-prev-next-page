---
layout: post
title: Dag 10 - Autoritje
date: 2021-06-21
---
De voorspelling voor vandaag is regen. Dat klopt. We zijn wakker geworden met het geluid van regendruppels op de tent. Het is buiten iets boven de 13°C.  

Het blijft voorlopig regenen. De meeste musea zijn op maandag gesloten dus gaan we met de auto een rondje rijden. Natuurlijk alleen de kleine weggetjes. De eerste bestemming is [Hindeloopen](https://nl.wikipedia.org/wiki/Hindeloopen). Daarna [Stavoren](https://nl.wikipedia.org/wiki/Stavoren), [Laaxum](https://nl.wikipedia.org/wiki/Laaxum), [Nieuw Amerika](https://nl.wikipedia.org/wiki/Nieuw_Amerika), [Sloten](https://nl.wikipedia.org/wiki/Sloten_(Friesland)), [Sint Nicolaasga](https://nl.wikipedia.org/wiki/Sint_Nicolaasga) [Langweer](https://nl.wikipedia.org/wiki/Langweer), [Hommerts](https://nl.wikipedia.org/wiki/Hommerts), [IJlst](https://nl.wikipedia.org/wiki/IJlst_(stad)) en tenslotte naar [Bolsward](https://nl.wikipedia.org/wiki/Bolsward) om boodschappen te doen.  
Tijdens de route kwamen we door een aantal plaatsjes onder andere [Rijs](https://nl.wikipedia.org/wiki/Rijs) en [Oudemirdum](https://nl.wikipedia.org/wiki/Oudemirdum) die eerder aan de [Veluwe](https://nl.wikipedia.org/wiki/Veluwe) doen denken dan aan [Friesland](https://nl.wikipedia.org/wiki/Friesland). Mooie bossen en veel campings en vakantieparken. Daarbij zijn de nodige restaurants gevestigd. We hebben koffie gedronken en appeltaart gegeten bij hotel restaurant [Boschlust](https://hotelboschlust.nl/) in [Oudemirdum](https://nl.wikipedia.org/wiki/Oudemirdum).  

Rond 14.45 uur zijn we terug op de camping. Nog steeds regen en 15°C. We hebben vandaag veel regen gehad. Op het gras van de camping loop je te soppen (gelukkig niet op 'ons' plekje). Henk moet de caravans met de trekker naar de plek brengen en grote campers moeten op het beton blijven staan.  Uiteindelijk wordt het rond 17.00 uur droog.
